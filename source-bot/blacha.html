<!DOCTYPE html>
<html lang="en">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Document</title>
</head>
<body>
    Jaką blachę do pieczenia wybrać? - Podpowiadamy!

blachy-do-pieczenia-1
Blachy do pieczenia to obowiązkowe akcesoria w kuchni dla każdej fanki i fana wypieków na słodko lub słono. Jeśli kochasz piec, to zobacz, jakie rodzaje blach możesz kupić!

Aluminiowe i stalowe blachy do pieczenia najczęściej wybierane modele.Popularność zawdzięczają przede wszystkim ze względu na niską cenę oraz wygodę użytkowania. Ich dodatkową cechą jest uniwersalność. Świetnie sprawdzą się do pieczenia ciast, mięsa lub innych dań. Trzeba je jednak natłuszczać, gdyż potrawy mogą do nich przywierać. Ich wadą jest to, że szybko rdzewieją i trzeba wymienić je na nowe.

Ceramiczne blachy do pieczenia są nieco droższe od tych stalowych. Cechują się jednak wytrzymałością i nierdzewnością. Poza tym wyglądają gustownie i można w nich podawać dania na stole. Idealne do tart i sufletów, ale sprawdzą się do niemal wszystkich innych dań.

Szklane, żaroodporne blachy do pieczenia będą świetnym wyborem do pieczenia mięsa, mokrych ciast oraz zapiekanek. Cechuje je wysoka przepuszczalność ciepła oraz łatwość do utrzymania w czystości.

Prawdziwym hitem wśród fanów wypieków są blachy do pieczenia z silikonu. Są bardzo elastyczne, bezzapachowe i łatwe w obsłudze. Ze względu na to, że można je zwijać, zabierają mniej miejsca w kuchni. Ponadto sprawiają, że danie nie przywiera do brzegów blachy. Właśnie dlatego mają tak dużo zwolenników.

Masz do wyboru dużo rodzajów blach do pieczenia. Z pewnością więc znajdziesz model, który przystosuje się do twoich potrzeb. Już teraz wybierz coś dla siebie!
Parowary - na jakie elementy zwracać uwagę przy zakupie?

parowary
Obecnie coraz więcej osób stara się żyć zdrowo, a więc także zmienić swoje nawyki żywieniowe. Z tego powodu już od jakiegoś czasu popularne są parowary, które służą do gotowania na parze. Dzięki tym urządzeniom w łatwy sposób można przygotować zdrowy, nawet kilkudaniowy posiłek. Jest to także dobry wybór dla osób, które dopiero zaczynają swoją przygodę z gotowaniem. Dzięki parowarowi w prosty sposób mogą przygotować wiele dań. Na rynku znajdziemy różne rodzaje parowarów. Na co zwracać uwagę przy ich zakupie?

Na rynku znajdziemy różnej wielkości parowary. Tym samym różnią się one także pojemnością. Przed zakupem warto zastanowić się jakie mamy potrzeby, a także możliwości przechowywania takiego urządzenia w kuchni. Do rzadkości należą parowary z jednym pojemnikiem. Najczęściej możemy odnaleźć parowary z 2 lub 3 pojemnikami. Mogą być one ułożone pionowo, jeden na drugim albo poziomo, obok siebie. Częściej spotyka się parowary z pojemnikami ułożonymi pionowo. Są one bardziej praktyczne, bo zajmują mniej miejsca w kuchni. w sklepach znajdziemy parowary o pojemności minimum 5 litrów do nawet ponad 10 litrów. Jeśli nie gotujemy zbyt dużo i nie dla dużej liczby osób to na pewno warto wybrać parowar o mniejszej pojemności. Warto też zastanowić się co chcemy gotować w takim urządzeniu. Jeśli lubimy jeść ryż lub przygotowywać sos to dobrym wyborem będzie parowar z dodatkowym pojemnikiem na produkty sypkie. Niektóre parowary mają także pojemnik na potrawy, który sprawia, że dania są bardziej aromatyczne. Inne dodatkowe elementy dodatkowe, które możemy spotkać to np. podkładka do jajek i kubeczki do deserów.

Parowary różnią się od siebie mocą. Zazwyczaj parowary o najniższej mocy mają 250W, a najwyższa możliwa to ok. 2200W. Im większa moc tym krótszy czas gotowania wody, a więc tym samym szybciej nasze danie będzie gotowe. Na parowar z jaką mocą się zdecydować? Osoby, które gotują tylko dla siebie albo chcą przygotowywać w nim tylko dodatki do głównych dań, mogą z powodzeniem wybrać urządzenia z mocą nie większą niż 800W. Osoby gotujące więcej oraz częściej powinny pomyśleć nad parowarami o wyższej mocy niż 800W. Parowary z większą mocą to także dobry wybór dla osób dbających o środowisko, bo szybsze gotowanie oznacza mniejsze zużycie prądu. Dzieje się tak dlatego, że prąd pobierany jest tylko do momentu nagrzania wody do odpowiedniej temperatury. Minusem parowaru o większej mocy może być cena. Zazwyczaj jest to większa inwestycja niż w przypadku parowarów o mniejszej mocy.

w sklepach znajdziemy parowary z mechanicznym programatorem czasowym oraz z elektronicznym programatorem czasowym. Te pierwsze zazwyczaj są tańsze. W ich przypadku za pomocą gałki nastawia się czas gotowania. W parowarach z programatorem elektronicznym znajduje się wyświetlacz na którym pokazują się dane wartości. Parowary z programatorem elektronicznym mają zazwyczaj więcej bardziej zaawansowanych opcji. Wśród nich może być np. funkcja szybkiego startu, która pozwala na szybkie nagrzanie wody i tym samym zachowanie większej ilości witamin. Niektóre parowary mają także opcjęopóźnionego startu, która pozwala na ustawienie czasu od którego chcemy zacząć gotowanie. W nowoczesnych urządzeniach występuje też czasem funkcja podtrzymania ciepła, która jest przydatna, gdy nie podajemy całego dania od razu. Ponadto wiele parowarów posiada wiele programów dostosowanych do gotowania konkretnych potraw.

Kupując parowar dobrze jest zwrócić uwagę na sposób wymiany wody. W niektórych parowarach w momencie gdy skończy się woda to jest możliwość jej uzupełnienia nawet podczas gotowania. Umożliwia to otwór do wlewu wody, który jest na zewnątrz. W przypadku niektórych parowarów sprawa jest trochę bardziej skomplikowana, ponieważ trzeba zdejmować wszystkie pojemniki, aby uzupełnić wodę. Ponadto niektóre modele informują o konieczności uzupełnienia wody a inne nie. Jeśli mamy małe dziecko lub po prostu nie lubimy głośnych urządzeń to warto też zdecydować się na parowar, który pracuje cicho o czym także znajdziemy informację przy zakupie produktu. Ze względu na własną wygodę warto także zwrócić uwagę na to czy elementy parowaru można myć w zmywarce, bo nie zawsze tak jest.

Na rynku znajdziemy parowary w bardzo różnych cenach. Koszt jest zależna od wielkości, pojemności, wartości mocy, rodzaju programatora czasowego, dodatkowego wyposażenia i od ilości funkcji. W sklepach znajdziemy parowary kosztujące nawet mniej niż 100 zł. Są to jednak wyjątki, które mają bardzo niską moc, programator mechaniczny i 2 pojemniki. Najlepsze i najbardziej zaawansowane modele można kupić nawet za więcej niż 1000 zł. Jednak naprawdę dobre modele, znanych i porządnych firm, zaczynają się już od ceny ok. 300 zł i już od tej wartości można liczyć na wiele funkcji i dużą moc. Oczywiście dużo drożej zapłacimy za tzw. parowary do zabudowy, czyli kuchenki z funkcją gotowania na parze.

Parowary to niezwykle przydatne urządzenia, które pozwalają na wygodne, szybkie i zdrowe gotowanie. Na rynku znajdziemy wiele modeli o dużej rozpiętości cenowej i dotosowane do różnych potrzeb. Coś dla siebie znajdą zarówno osoby mieszkające same jak i z całą rodziną. Warto zastanowić się co będzie dla nas najlepsze i dokonać świadomego wyboru.
</body>
</html>